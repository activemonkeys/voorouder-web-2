Vak GG op Begraafplaats Crooswijk in Rotterdam diende als laatste rustplaats voor 556 slachtoffers, waaronder ook meerdere militairen, van het bombardement op Rotterdam op 14 mei 1940 en de voorafgaande gevechten. Daarnaast werden hier vijf personen begraven die in mei 1940 door andere oorzaken zijn overleden.

Van 126 slachtoffers kon de identiteit (nog) niet worden vastgesteld, omdat hun lichamen ernstig waren verkoold of slechts gedeeltelijk werden teruggevonden. De begrafenissen in Vak GG vonden plaats tussen 15 mei en eind september 1940. Vijf personen werden later herbegraven op een andere begraafplaats.

Vanaf 7 april 1943 werden in Vak GG ook veel slachtoffers begraven van het bombardement op Rotterdam-West van 31 maart 1943.

## Administratie en onderzoek

Aanvankelijk werd een voorlopige administratie bijgehouden, waarvan een eerste versie op 22 juli 1940 door de beheerder van de begraafplaats werd overgedragen aan de afdeling Burgerlijke Stand van de gemeente Rotterdam. Deze administratie werd later herzien en aangevuld. Stichting Voorouder heeft op basis hiervan een bronbewerking gemaakt, waarin enkele correcties zijn verwerkt.

Het overzicht bevat alle 561 geregistreerde personen die in Vak GG begraven zijn (of daar tijdelijk hebben gelegen). De kolom “Woonadres” geeft het laatst bekende adres van de overledene weer. In de kolom “Herkomst” staat de locatie van waaruit het lichaam werd overgebracht naar Begraafplaats Crooswijk. De kolom “No” geeft de volgorde van de begrafenis aan.

## Zoektermen

Specifieke termen waarop kan worden gezocht in de lijst:

- **Burgerlijke Stand** – Personen zonder bekende inschrijving bij de Burgerlijke Stand
- **Militair** – Personen met een militaire status
- **Overgebracht** – Personen die later zijn herbegraven op een andere begraafplaats
- **Onbekend** – Personen waarvan de identiteit niet kon worden vastgesteld
- **Overleden** – Personen die door andere oorzaken dan het bombardement of oorlogsgeweld in mei 1940 zijn gestorven


<DataTable tableName="vak-gg-mei-1940" />
